---
id: yasal-kullanici-sozlesmesi
title: Kullanıcı Sözleşmesi
---

<a id="aHeaderMenuAnchor" data-header-menu="Docs"></a>

**Önemli: Bu yazılımı kullanmadan önce lütfen bu Hizmet Olarak Yazılım (SaaS) Abonelik Sözleşmesi'nin koşullarını dikkatle okuyun. Pyronome Web Teknolojileri, ("PYRONOME"), yazılımı kullanacak gerçek kişilerin (aşağıda "KULLANICI" olarak anılacaktır), yalnızca aşağıda belirtilen koşullarda, bu sözleşmeye konu olan yazılımı kullanmasını istemektedir. KULLANICI'nın bu sözleşmede yer alan tüm şartları kabul etmesi gerekmektedir. Bu sözleşme, KULLANICI ile PYRONOME arasında yasal dayanağa sahip bir sözleşmedir. Herhangi bir şekilde, elektronik ortamda veya yazılımın internet sitesine erişerek, işbu yazılımı kullanan KULLANICI, bu sözleşme'nin koşullarını kabul etmiş olur. KULLANICI bu sözleşme'yi kabul etmiyorsa, yazılımı ve bu internet sitesini kullanmamayı tercih edebilir.**

## 1. Hizmet Olarak Yazılım (SaaS) Kullanım Koşulları

1.1. Bu sözleşmenin hüküm ve koşullarına tabi olarak, PYRONOME, abonelik seçecekleri kapsamında ücreti karşılığında, PYRONOME yazılımını (SaaS platformu erişimi ve SaaS uygulaması dahil) Hizmet Olarak Yazılım (SaaS) yaklaşımıyla KULLANICI'nın kullanımına sunmayı kabul eder. Arabirimi, veritabanı ve ona eşlik eden belgeler (topluca "Yazılım"), tanımlanmış, açıklanmış ve çevrimiçi olarak kullanılabilir biçimde belirlenen yayın tarihinden başlayarak kullanıma sunulmuştur. Yazılımın web sitesini yükleyerek ve kullanıcı bilgileri ile kayıt ve giriş işlemini yapan KULLANICI, PYRONOME platformunun kayıtlı bir kullanıcısı olur.

1.2. KULLANICI, bu sözleşmeyi bir şirket veya başka bir tüzel kişilik adına yapıyorsa, söz konusu tüzel kişiyi bu sözleşme kapsamında temsil etmeye yetkili olduğunu beyan eder.

1.3. KULLANICI, PYRONOME'un web sitesinde ve yazılımın bir bölümünde ya da tamamında, kullanıcı sözleşmesi, kullanım koşulları ve gizlilik politikası gibi yasal belgelerde herhangi bir ön bildirimde bulunmaksızın güncelleme (ekleme/düzeltme/silme) hakkının olduğunu kabul ve beyan eder. KULLANICI yazılımı ve bu web sitesini, yayında bulunan en güncel kullanıcı sözleşmesi koşullarını dikkate alarak kullanmayı kabul ve taahhüt eder. KULLANICI, bu sözleşmeyi ve içerdiği hüküm ve koşulları düzenli olarak incelemekten sorumludur.

1.4. KULLANICI kayıt işlemini tamamlandığında, yazılıma, web sitesi üzerinden erişebilir. Web sitesinde oturum açmak için kayıt sırasında belirlenen kullanıcı kimliği ve parola gerekir. Yazılıma, "oturuma özgü" giriş yapıldıktan sonra erişilebilir. Yazılım, tek bir KULLANICI lisansı ile birden fazla kişi tarafından kullanılabilir. Ancak aynı anda yazılımı sadece tek bir kişi kullanabilir.

1.5. Yazılım, daha önceki bir lisanslı sürümüden yükseltme, yama ya da güncelleme içeriyorsa, mevcut yazılımı bu güncellenmiş yazılıma yükseltmek ve kullanmak için ek bir lisans gerekebilir. Yükseltilen tüm yazılımlar, genel yazılımın bir parçası olarak kabul edilir ve bu sözleşmeye tabidir.

## 2. Lisanslama

2.1. PYRONOME işbu sözleşmeyle KULLANICI'ya münhasır olmayan, devredilemeyen bir lisans vermektedir. Bu lisans, işbu sözleşmenin koşullarına tabi olarak ticari amaçlı kullanımları destekler.

2.2. PYRONOME platformu bünyesinde, üçüncü şahıslar tarafından geliştirilen ve yazılıma dahil edilen her bileşen kendi özel lisans koşullarına sahip olabilir. Bu özel lisans koşulları hiçbir şekilde, işbu sözleşmedeki şartların bir bölümünü veya tamamını askıya almaz, durdurmaz ya da yürürlükten kaldırmaz. Belirtilen özel lisans koşulları, kullanıcı sözleşmesi, kullanım koşulları ve gizlilik politikasına ek olarak kabul edilir. KULLANICI sözleşmesi, kullanım koşulları, gizlilik politikası ve üçüncü şahıslar tarafından geliştirilen bileşenlere ait özel lisans koşulları birbiriyle çelişmesi durumunda işbu sözleşme koşulları uygulanır.

2.3. PYRONOME platformu bünyesinde, üçüncü şahıslar tarafından geliştirilen ve yazılıma dahil edilen bileşenlere ait özel lisans koşulları sadece ilgili bileşen yazılım üretimi için kullanıldığında geçerlidir. Kullanılmayan bileşenlere ait özel lisans koşulları uygulanmaz.

2.4. KULLANICI doğrudan veya dolaylı olarak:

- tersine mühendislik, derlenen kodu kaynak koda dönüştürme, değiştirme, tercüme etme, yazılımın kaynak kodunu veya yazılımın altında yatan fikirleri veya algoritmaları keşfetme girişiminde bulunma veya yazılımdan türev çalışmalar oluşturma, yazılımın ve dağıtım ortamının herhangi bir bileşenini kopyalama veya yeniden oluşturma;
- kopyalama, yeniden lisanslama, satma, kiralama, dağıtma, bilgisayara indirme, başka bir bilgisayara yükleme veya başka bir şekilde devretme;
- yazılımın veya yazılım kullanılarak üretilen kaynak kodun içinde bulunan, herhangi bir telif hakkı bildirimini veya diğer mülkiyet bildirimlerini veya açıklamaları kaldırma, silme veya değiştirme
- yazılımı veya yazılım kullanılarak üretilen kaynak kodu, üçüncü şahısların donanım, yazılım ve çevrimiçi hizmetlerine zarar verebilecek, devre dışı bırakabilecek, aşırı yükleyebilecek veya bozabilecek herhangi bir şekilde kullanma

gibi faaliyetleri yazılım üzerinde gerçekleştirmeyeceğini ve yazılımı bu sözleşmede belirtilen durumlar dışında kullanmayacağını kabul ve taahhüt eder.
    
## 3. Fiyatlar ve Sözleşme Koşulları

3.1. PYRONOME, yazılım, bileşenler ve/veya destek hizmetleri için belirlediği fiyatı ve oranları düzenli olarak değiştirme hakkını saklı tutar ve tüm fiyat/oran değişiklikleri PYRONOME tarafından belirlenen makul bir süre içinde geçerli olur. PYRONOME ayrıca bu sözleşmenin hüküm ve koşullarını değiştirme hakkını saklı tutar. Önemli değişiklikler veya güncellemeler zaman zaman PYRONOME'un web sitesinde yayınlanacaktır.

## 4. Telif ve Fikri Mülkiyet Hakları

4.1. KULLANICI, yazılımın PYRONOME'un münhasır mülkü olduğunu ve telif hakkı yasası ve patent yasasıyla korunduğunu kabul eder. PYRONOME, yazılımın tek sahibidir ve burada açıkça belirtilmediği sürece yazılımın tüm haklarını, unvanlarını ve menfaatlerini elinde tutacaktır. Yazılımdaki fikri mülkiyet haklarından hiçbiri KULLANICI'ya devredilmez. Bu koşul, PYRONOME'un KULLANICI'ya sağlayabileceği yazılım sürümlerini, revizyonlarını ve geliştirmelerini kapsar.

4.2. PYRONOME platformu bünyesinde, üçüncü şahıslar tarafından geliştirilen ve yazılıma dahil edilen bileşenlere ait telif ve fikri mülkiyet hakkı, bileşeni geliştiren taraflara aittir. Bu koşul, KULLANICI'ya sağlanan bileşen sürümlerini, revizyonlarını ve geliştirmelerini kapsar.

4.3. PYRONOME platformu bünyesinde, KULLANICI tarafından geliştirilen ve yazılıma dahil edilen bileşenlere ait telif ve fikri mülkiyet hakkı, bileşeni geliştiren KULLANICI'ya aittir. Bu koşul, sağlanan bileşen sürümlerini, revizyonlarını ve geliştirmelerini kapsar.

4.4. PYRONOME platformu bünyesine dahil edilen bileşenlerle ilgili olarak; PYRONOME'un doğrudan ya da dolaylı olarak aşağıdaki hakları, bileşeni geliştiren tarafların onayı aranmaksızın saklı tutulmaktadır:

- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin kaynak koda dönüştürülmesi,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin üzerinde kismi ya da bütünsel değişiklerin ve güncellemelerin yapılması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin kaynak kodunun parçalara bölünmesi, bölünen bu parçalar üzerinde ayrı ayrı işlem yapılması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşen kaynak kodunun analiz edilmesi,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin kopyalanması, bir sunucuya yüklenmesi, indirilmesi, yedeklenmesi, çevrimiçi ya da çevrimdışı çalıştırılması,
- Bileşen kaynak kodunun diğer KULLANICI'lara açılması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenden türev çalışmalar oluşturulması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin bir bölümünün ya da tamamının başka bir yazılıma dahil edilmesi,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşenin ya da bir bölümünün, tek başına ya da başka bir yazılıma dahil edilerek lisanslanması, yeniden lisanslanması, satılması, kiralanması, dağıtılması, devredilmesi,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, reklam ve tanıtım ortamlarında bileşenin adının, logosunun, görsel ve metin tabanlı öğelerinin, bileşeni geliştiren kişilerin onayına ihtiyaç duyulmaksızın kullanılması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, herhangi bir amaçla hazırlanacak görsel, metin ve video tabanlı içerikte bileşen adı, logosu, görsel ve metin tabanlı öğelerinin kullanılması,
- PYRONOME, PYRONOME'un yetkilendirdiği üçüncü şahıslar ya da KULLANICI'lar tarafından, bileşen üzerinde güvenlik sınamalarının (örn. virüs tarama, sızma testi) yapılması,

## 5. KULLANICI Yükümlülükleri

5.1. PYRONOME ve KULLANICI işbu sözleşme ile aşağıdakileri kabul eder:

- KULLANICI, yazılıma dahili olarak erişmek için gereken tüm bilgisayar donanımını, yazılımını ve iletişim ekipmanını elde etmekten ve muhafaza etmekten ve yazılımı kullanırken ortaya çıkan tüm üçüncü taraf erişim ücretlerini ödemekten sorumludur;
- KULLANICI, yazılımı çalıştırmak için kullandığı bilgisayarın güvenliğini, zararlı özellik gösteren yazılımlardan (örn. virüsler, solucanlar, truva atları ile yıkıcı özellikler gösteren betik ve kodlar) korumak için gerekli ve uygun tüm prosedürleri uygulamak ve gerekli güvenlik yazılımlarını kurmak, ve ilgili güvenlik yazılımlarını güncel tutmaktan sorumludur. KULLANICI, PYRONOME'un yazılımı ve PYRONOME tarafından üretilen kaynak kodun indirme, derleme, kurulum, çalıştırma ve erişim sonrasında virüssüz olacağını garanti edemeyeceğini kabul eder;
- KULLANICI, yazılımı kullanırken yaptığı eylemlerden tek başına sorumlu olacaktır.
    
5.2. KULLANICI işbu sözleşme ile aşağıdakileri kabul ve taahhüt eder:

- KULLANICI, yazılım ve yazılım tarafından üretilen kaynak kod aracılığıyla ihraç edilen teknik verilerin iletilmesine ilişkin tüm yasalar da dahil ancak bunlarla sınırlı olmamak üzere, ilgili yazılım ve üretilen kaynak kodların kullanımında geçerli olan tüm yerel ve uluslararası yasa ve düzenlemelere uyacaktır.
- KULLANICI, yazılımın çalışmasına zarar verebilecek virüs, bozuk dosya veya benzeri başka bir yazılım veya program içeren dosyaları yüklemeyecek ve dağıtmayacaktır.
- KULLANICI, PYRONOME kullanarak, diğer kullanıcıların bilgisayarlarına zarar verebilecek virüs, bozuk dosya veya benzeri başka bir yazılım veya program içeren bir bileşen geliştirmeyecek ve dağıtmayacaktır.
- KULLANICI, yazılıma bağlı sitelere, sunuculara veya ağlara müdahale etmeyecek veya bunların çalışmasını olumsuz etkileyecek faaliyetlerde bulunmayacaktır.
- KULLANICI, yazılıma bağlı siteler, sunucular veya ağlar tarafından kullanılan güvenlik mekanizmalarını sızma amaçlı araştırmayacak; bu sistemler üzerinde sızma amaçlı tarama yapmayacak; ve güvenlik açıklarını bularak, işlerliğini olumsuz etkileyebilecek faaliyetlerde bulunmayacaktır.
- KULLANICI, yazılıma bağlı sitelere, sunuculara veya ağlara makul olmayan veya orantısız olarak büyük bir yük getiren herhangi bir işlem yapmayacaktır.
- KULLANICI, yazılıma bağlı ağların tüm düzenlemelerine, politikalarına ve prosedürlerine uyacaktır.
- KULLANICI, herhangi bir tür veya nitelikteki yasa dışı, taciz edici, iftira niteliğinde, taciz edici, tehdit edici, zararlı, nefret dolu veya başka bir şekilde sakıncalı materyali yayınlamayacak, tanıtmayacak, iletmeyecek ve paylaşmayacaktır.
- KULLANICI, cezai bir suç teşkil edebilecek veya hukuki sorumluluk doğurabilecek davranışları teşvik eden herhangi bir materyali  yayınlamayacak, tanıtmayacak, iletmeyecek ve paylaşmayacaktır.
    
## 6. KULLANICI Verileri

6.1. KULLANICI, yazılıma girdiği tüm veri, bilgi veya materyale ("KULLANICI Verileri") sahip olacaktır. Bu sözleşmede izin verilen durumlar dışında, PYRONOME, KULLANICI tarafından yetki verilmedikçe veya PYRONOME'un yasalarca veya böyle bir işlemin yapılması gerektiğine dair iyi niyetli bir inançla gerekli olmadığı sürece, KULLANICI verilerinin içeriğini düzenlemeyecek, silmeyecek veya ifşa etmeyecektir:

PYRONOME aşağıdaki durumlarda KULLANICI verileri üzerinde ekleme/düzenleme/silme işlemi yapabilir:

- Geçerli yasalara uymak veya PYRONOME'da sunulan yasal sürece uymak
- PYRONOME'un haklarını veya mülkiyetini korumak ve savunmak
- Bu sözleşme koşullarını yerine getirmek

6.2. PYRONOME, yazılım veya yazılım kullanılarak üretilen kaynak kod ile ilgili bakım faaliyetlerini gerçekleştirmek veya teknik sorunlara yanıt vermek için KULLANICI verilerine erişebilir. KULLANICI, tüm KULLANICI verilerinin doğruluğundan, kalitesinden, bütünlüğünden, yasallığından, güvenilirliğinden, uygunluğundan yalnızca sorumludur. PYRONOME, herhangi bir KULLANICI'ya ait verinin silinmesi, düzeltilmesi, imhası, kaybı, ihlali veya başarısızlığından sorumlu değildir.

6.3. PYRONOME, KULLANICI'nın yazılım üzerinde depolayabileceği, gönderebileceği veya iletebileceği maksimum miktarda KULLANICI verisi için maksimum miktarda bellek veya başka bir bilgisayar depolama alanı oluşturma hakkını saklı tutar. KULLANICI, tüm KULLANICI verilerinin arşivinin veya yedek kopyasının tutulmasından sorumludur. PYRONOME, kendi ya da yetkilendirdiği herhangi bir üçüncü taraf hizmet sağlayıcı tarafından, kaynaklanan herhangi bir KULLANICI verisi kaybından sorumlu tutulamaz.

6.4. KULLANICI, Türkiye'nin yürürlükteki gizlilik mevzuatlarının ve zaman zaman yürürlüğe girebilecek tüm uygulama veya değişiklik mevzuatlarının getirdiği tüm yükümlülüklere uymakla yükümlüdür. KULLANICI, kişisel bilgilerinin, bu sözleşmenin koşullarına uygun olarak kullanılması ve ifşa edilmesinden kaynaklanan herhangi bir üçüncü taraf talebine karşı PYRONOME'u sorumlu tutamaz.

6.5. PYRONOME, bu sözleşmenin sona ermesinden veya feshinden sonra otuz (30) gün boyunca KULLANICI verilerini saklayacaktır. KULLANICI, PYRONOME'dan verilerinin bir kopyasını göndermesini isteyebilir. PYRONOME, otuz (30) iş günü içinde, bu talebi gerçekleştirir. Otuz (30) gün sonra PYRONOME, KULLANICI'ya bildirmeksizin veya başka bir yükümlülük altına girmeden tüm KULLANICI verilerini silebilir ve yok edebilir.

## 7. PYRONOME'un Yükümlülükleri

7.1. Bu sözleşmenin başka bir yerinde belirtilen istisnalara tabi olarak, PYRONOME yazılıma makul özen ve beceriyi sağlayacağını ve yazılımın normal kullanım koşullarında işlevsel özelliklerine uygun olarak önemli ve maddi bir şekilde çalışacağını garanti eder. Yukarıdaki garantinin önemli bir ihlali varsa, PYRONOME'un sorumluluğu:

- yazılımı işlevsel özelliklerine uyacak şekilde makul bir çözüm süresi içinde güncellemek; veya
- yukarıdaki ticari olarak makul veya uygulanabilir değilse; bu sözleşmeyi ve KULLANICI'nın yazılımı kullanma hakkını feshetmek; ve son kullanma tarihi itibariyle KULLANICI'ya karşı başka bir yükümlülük olmaksızın kullanılmayan ön ödemeli abonelik ücretlerini KULLANICI'ya iade etmek; 

olarak kabul ve taahhüt edilmektedir. Bu çözüm KULLANICI'ya sunulacak tek ve özel çözümdür.

7.2. Yukarıdakilere tabi olarak, yazılım veya herhangi bir destek hizmeti ve herhangi bir ek hizmet ile ilgili olarak açık veya zımni, yasal veya başka türlü tüm koşullar, garantiler, şartlar ve taahhütler, yürürlükteki yasaların izin verdiği ölçüde hariç tutulur.

7.3. Yukarıda belirtilen yükümlülükler, yazılım kullanılarak üretilen kaynak kod ve bileşenleri hiçbir şekilde kapsamaz.

## 8. Sorumluluk Reddi

KULLANICI, yazılımı kullanırken TÜM SORUMLULUĞUN kendisinde olduğunu kabul eder. PYRONOME, KULLANICI'nın yazılımı kullanımından doğan ya da doğabilecek, doğrudan ya da dolaylı, kişisel ya da genel kapsama sahip hiçbir zarardan sorumlu tutulamaz.

PYRONOME (a) yazılımın, kullanıcının GEREKSİNİMLERİNİ KARŞILAYACAĞINI, (b) yazılımın HATASIZ, kesintisiz, hızlı ve güvenli olacağını, (c) kusurların düzeltileceğini, (d) yazılım çıktılarının DOĞRU, KESİN VEYA GÜVENİLİR olacağını (e) yazılım tarafından üretilen kaynak kodun ya da bileşenlerin KULLANICI'nın GEREKSİNİMLERİNİ ve BEKLENTİLERİNİ KARŞILAYACAĞINI GARANTİ ETMEZ.

KULLANICI'nın PYRONOME tarafından sözlü ya da yazılı olarak edindiği, herhangi bir BİLGİ, BELGE ya da TAVSİYE, bu sözleşmenin kapsamı dışında HERHANGİ BİR GARANTİ OLUŞTURMAZ. PYRONOME'un ÇALIŞANLARI veya PYRONOME'un bağlı bulunduğu ya da ortak faaliyetler gerçekleştirdiği herhangi bir üçüncü taraf, bu sözleşmenin kapsamı dışında EK BİR GARANTİ SAĞLAMA YETKİSİNE SAHİP DEĞİLDİR.

## 9. Sorumluluğun Sınırlandırılması

PYRONOME, yazılım ve hizmetin herhangi bir şekilde kesintiye uğramasından kaynaklanan, verilerin kaybolması, zarara uğraması, gecikmesi, yerine ulaşmaması, bilgiye ulaşılamaması (ve hizmetin kesintiye uğramasından doğabilecek diğer her türlü durumlar) nedeniyle meydana gelebilecek arıza, hata ve duraksamalardan dolayı KULLANICI'nın maruz kalabileceği zarar, ziyan ve her ne suretle olursa olsun, sonuç olarak meydana gelebilecek bu tür zarar ve ziyandan sorumlu değildir. Bu sözleşme kapsamında sunulan hizmetlerden dolayı oluşacak zararlarda PYRONOME'un sorumluluğu en fazla sağlanan hizmetin bedeli kadar olabilir.

## 10. Bakım ve Destek Hizmetleri

10.1. Bu sözleşmenin süresi boyunca, KULLANICI'nın abonelik planına uygun olarak, PYRONOME, KULLANICI'ya yazılımın kullanımı için aşağıdakilerden oluşan destek hizmetleri sağlayacaktır:

- Destek hattı üzerinden telefonla veya e-posta yanıtı ile tavsiyeler;
- PYRONOME'un kendi takdirine bağlı olarak, düzeltme duyuruları, güncellemeler ve teknik bültenler hakkında bilgi gönderilmesi;
- Zaman zaman PYRONOME'un tamamen kendi takdirine bağlı olarak yazılım ile ilgili düzeltme ekleri ve güncellemeler ve bu güncellemelerin yayına alınması;
- Yazılımdaki hataların teşhisi ve bu tür hataların uzaktan yardım ile giderilmesi ve yazılım dokümantasyonunda gerekli değişikliklerin yapılması;
- PYRONOME tarafından zaman zaman KULLANICI'ya sunulan, ve PYRONOME'un kendi takdirine bağlı olarak, destek servisi olarak nitelendirilebilecek diğer tüm hizmetler; ve
- PYRONOME'un takdirine bağlı olarak, yazılımın yeni sürümlerinin yayına alınması

10.2. Destek hizmetleri aşağıdaki hataların teşhisini ve düzeltilmesini içermez:

- PYRONOME tarafından yayınlanmayan bileşenlerde karşılaşılabilecek herhangi bir kusur
- Ücretsiz olarak sağlanan bileşenlerde karşılaşılabilecek herhangi bir kusur
- Üçüncü taraf hizmetlerinde karşılaşılabilecek kusurlar
- Yazılımda, yazılımdan üretilen kaynak kodda ve PYRONOME tarafından sağlanan bileşenlerde, PYRONOME dışında herhangi bir kişi tarafından yapılan herhangi bir değişiklik veya güncelleme sonrasında karşılaşılan hatalar
- Yazılımda, yazılımın kullanımını önemli ölçüde etkilemeyen küçük kusurlar;
- Yazılımın yanlış veya uygunsuz kullanımı;
- PYRONOME tarafından yapılan kullanım tavsiyelerine uyulmaması sonucunda karşılaşılan hatalar;
- Yazılımın tasarım amacı dışında kullanılması.
    
10.3. PYRONOME, KULLANICI'nın talebi üzerine, söz konusu hatanın Bölüm 10.2'de açıklanan koşullardan kaynaklanmasına rağmen, teşhisi ve giderilmesine özen gösterecektir. Bu durumda, hatanın giderilmesi ile ilgili, PYRONOME'un ek ücret talep etme hakkı saklıdır.

10.4. PYRONOME tarafından destek hizmetleri, yalnızca yazılımın mevcut sürümüyle ilgili olarak ve mevcut sürümün yayınlanmasından itibaren on iki (12) ayı geçmeyen bir süre için verilir.

10.5. PYRONOME yıllık destek ücretinin abonelik ücretlerine dahil olduğunu kabul eder. PYRONOME, bu sözleşme kapsamında sahip olabileceği diğer haklar saklı tutularak, KULLANICI'nın, işbu sözleşme hükümlerine uygun olarak, son ödeme tarihinden itibaren otuz (30) gün içinde herhangi bir tutarda ödeme yapmaması durumunda, borcun ve -varsa- geç ödemeden kaynaklanan faizlerin tamamı ödenene kadar destek hizmetlerinin verilmesini durdurur.

## 11. Şifreler ve Güvenlik

11.1. PYRONOME, geçerli abonelik ücretlerini ödeyen her KULLANICI için özel bir şifre verecektir. KULLANICI, şifresinin gizliliğini korumaktan ve yalnızca yetkilendirdiği kişilerin şifresini kullanmasını sağlamaktan sorumludur. KULLANICI, hesabı altında gerçekleşen tüm faaliyetlerden tamamen sorumludur. KULLANICI, hesabının yetkisiz kullanımı veya kendisi tarafından bilinen diğer güvenlik ihlallerini derhal PYRONOME'a bildirmeyi kabul eder. PYRONOME, KULLANICI'nın bu gerekliliklere uymamasından kaynaklanan kayıp veya hasarlardan sorumlu tutulamaz. PYRONOME, KULLANICI şifresini gizli tutacak ve üçüncü taraflara ifşa etmeyecektir.

11.2. PYRONOME, yazılıma yetkisiz erişimi önlemek için, ticari olarak makul güvenlik önlemlerine sahip, saygın bir üçüncü taraf internet hizmet sağlayıcısından barındırma hizmeti almaktadır. KULLANICI, bu tür güvenlik önlemlerine rağmen, küresel bir ağ olan internetin, yetkisiz üçüncü taraflara, KULLANICI verilerine yasa dışı şekilde erişme fırsatı sağladığını kabul eder. Buna göre PYRONOME, internet üzerinden aktarılan bilgilerin gizliliğini, güvenliğini veya gerçekliğini garanti edemez ve garanti etmez.

## 12. Fesih

12.1. Bu sözleşmenin süresi, etkinleştirme tarihinden başlar ve KULLANICI abonelik planına göre geçerliliğini yitirir. Bu sözleşmenin süresi sona erdikten hemen sonra, geçerliliği de sona erecek ve PYRONOME, KULLANICI aboneliğini yenilemediği veya o tarihe kadar yeni bir abonelik planına abone olmadığı sürece, KULLANICI'nın yazılıma erişme ve kullanma yeteneğini kismi ya da bütünsel olarak sona erdirecektir.

12.2. Yukarıdakilere bakılmaksızın, PYRONOME aşağıdaki durumlarda, derhal KULLANICI'nın yazılıma erişimini ve kullanımını sona erdirebilir veya askıya alabilir. Aşağıdaki durumların KULLANICI tarafından çözümlenmemesi durumunda, işbu sözleşmeyi derhal feshedebilir:

- KULLANICI'nın, zamanı geldiğinde geçerli herhangi bir ücret ödememesi
- KULLANICI'nın ihlal veya başka bir şekilde bu sözleşmeye uymaması ve bu ihlal kendisine bildirildikten otuz (30) gün içinde çözümlememesi
- KULLANICI'nın yirmidört (24) ay boyunca yazılıma giriş yapmaması, erişmemesi ve kullanmaması

12.3. Fesih, KULLANICI'yı ödenmemiş ücretler ödeme yükümlülüğünden kurtarmayacak ve taraflardan herhangi birinin mevcut diğer hukuk yollarını takip etmesini sınırlamayacaktır. KULLANICI'nın ihlali, ihmali veya temerrüdünün bir sonucu olarak işbu sözleşme'nın veya herhangi bir bölümünün işbu sözleşme uyarınca feshi üzerine, PYRONOME, varsa, ödenen herhangi bir ücreti KULLANICI'ya iade etme yükümlülüğü olmayacaktır. Bu bölümün hükümleri kanunla tanımlanan durumlara uygulanmaz.

12.4. Bu sözleşmenin herhangi bir nedenle feshi üzerine, KULLANICI, herhangi bir sözleşme hakkına sahip olmayacağı tüm materyalleri derhal teslim edecek veya imha edecektir. Sorumluluk reddi ve sınırlamalarına ilişkin koşullar işbu sözleşme feshedilse dahi yürürlüğünü koruyacaktır.

## 13. Karşılıklı Etik Tutum

13.1. PYRONOME ve KULLANICI işbu vesileyle, tarafların üretmekte olduğu ürünler, vermekte olduğu hizmetler, iş yöntemleri, bağlı kuruluşları, görevlileri, yöneticileri, çalışanları veya hissedarları için aşağılayıcı olarak yorumlanabilecek bir ifadeyi herhangi bir görsel veya yazılı iletişim kanalında kullanmamayı kabul eder. Bu maddenin ihlali durumunda PYRONOME işbu sözleşmeyi ve KULLANICI'nın hizmetlere erişimini feshetme hakkını saklı tutmaktadır.

## 14. Geçerli Yasalar

14.1. İşbu sözleşme, ilgili tüm işlemler, anlaşmazlıklar, geçerlilik, yorum ve etki bakımından, yasalarla ihtilafı ilkeler dikkate alınmaksızın, Türkiye yasalarına tabidir.

14.2. Bu sözleşme kapsamındaki herhangi bir anlaşmazlık münhasıran Türkiye mahkemelerine getirilecek ve KULLANICI işbu vesileyle bu mahkemelerin münhasır yargı yetkisine tabi olacaktır.

## 15. Diğer Hükümler

15.1. Bu sözleşme, burada yer alan konu ile ilgili olarak KULLANICI ile PYRONOME arasındaki tüm sözleşmeyi temsil eder ve içerir. Bu yazılımın kullanımı ile ilgili olarak, KULLANICI ile PYRONOME arasındaki yazılı veya sözlü diğer tüm anlaşma (KULLANICI'nın satın alma emrinde veya diğer formlarda veya yazılı sözleşmelerde yazılı olan şartlar dahil), teklif, ve iletişimlerin yerine geçer.

15.2. Bu sözleşmedeki herhangi bir maddesindeki temerrüt, koşul veya ihlalden feragat, başka bir şekilde ya da benzer bir nitelikte olsa dahi, bu sözleşmenin başka maddelerindeki temerrüt, koşul veya ihlalden feragat edildiği anlamına gelmez.

15.3. PYRONOME'un bu sözleşmenin herhangi bir hakkını veya hükmünü yerine getirememesi veya uygulayamaması, bu hak veya hükmün feragat edildiği anlamına gelmez. Yetkili bir mahkeme bu sözleşmenin herhangi bir hükmünün geçersiz veya uygulanamaz olduğunu tespit ederse, taraflar bu sözleşmenin diğer hükümlerinin tam olarak uygulanmasına gayret gösterilmesi konusunda hemfikirdir.

15.4. Tarafların iradeleri dışında ortaya çıkan ve sözleşme hükümlerinin yerine getirilmesini güçleştirici veya engelleyici bir hal teşkil eden kısmi veya genel seferberlik ilan edilmesi, harp hali, işin yapıldığı yerde, belediye hudutları içinde yetkili mercilerce bulaşıcı hastalık çıktığının ilan edilmesi, işin yapıldığı yerde çıkan yangınlar veya yer sarsıntısı, su baskını, heyelan gibi doğal afetler mücbir sebep olarak kabul edilecektir. Mücbir sebeplerden birinin oluşması durumunda, bir taraf diğer tarafa onbeş (15) gün içinde yazılı bildirimde bulunarak sözleşme hükümlerini askıya alabilir, mücbir sebep halinin üç aydan fazla sürmesi halinde ise taraflar sözleşmeyi feshedebilir.

15.5. İşbu sözleşme, taraflar ile bunlara ilişkin halefleri ve yetkilendirilmiş kişiler için bağlayıcı olacak ve bunlara fayda sağlayacaktır. KULLANICI, bu sözleşmeyi PYRONOME'un önceden yazılı izni olmadan edinemez. PYRONOME bu sözleşmeyi herhangi bir ana kuruluşa, yan kuruluşa veya bağlı kuruluşa ya da herhangi bir halefine atayabilir ve PYRONOME buradaki yükümlülüklerinin herhangi birini ya da tamamını taşerona verebilir, ancak yine de buradaki yükümlülüklerinin yerine getirilmesinden sorumlu tutulacaktır.

15.6. Bu sözleşmedeki başlıklar sadece referans amaçlıdır ve sözleşme koşullarını sınırlamaz veya başka şekilde etkilemez.