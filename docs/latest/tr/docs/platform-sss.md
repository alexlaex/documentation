---
id: platform-sss
title: Platform Sıkça Sorulan Sorular
sidebar_label: SSS
---

<a id="aHeaderMenuAnchor" data-header-menu="Docs"></a>

##### Pyronome üzerinden üretilen kaynak kodu ticari projelerde kullanabilir miyim?
Evet, Pyronome hizmetleri üzerinden üretilen kaynak kodu ticari projelerde kullanabilirsiniz. Bununla birlikte kaynak kodu bir kere ürettikten sonra farklı ticari projelerde de kullanabilirsiniz.

[Pazaryeri](https://pyronome.com/marketplace) üzerinde, her kalıbın lisans koşulları ile ilgili özel bir bölüm bulunmaktadır. Detaylı bilgi için kullanacağınız kalıpların lisans koşullarını gözden geçirebilirsiniz.



##### Pyronome tarafından üretilen kaynak kodun içine herhangi bir izleme kodu ekleniyor mu?
Hayır. Pyronome ürettiği kaynak kodun içine herhangi bir izleme kodu eklemez.



##### Pyronome tarafından üretilen kaynak kodun çalışması için Pyronome hizmetlerine üyeliğimi devam ettirmem gerekiyor mu?
Hayır. Kaynak kodu ürettikten sonra ürettiğiniz kaynak kodun çalışması için Pyronome hizmetlerine ihtiyaç duyulmaz. Ücretli üyeliğiniz sonlandıktan sonra da ürettiğiniz kaynak kodu kullanmaya devam edebilirsiniz.



##### Pazaryeri üzerinden satın aldığım ya da ücretsiz olarak projeme eklediğim bir kalıp ile ilgili teknik desteğe nasıl ulaşabilirim?

Pazaryeri üzerinde geliştirilen kalıplarla ilgili teknik destek kalıbı geliştiren kişiler tarafından sağlanmaktadır. Pazaryeri üzerinde her kalıp için özel bir sayfa oluşturulmuştur. Bu sayfa üzerinden kalıbı geliştiren geliştiricilere ve teknik kaynaklara ulaşabilirsiniz.



##### Pazaryeri üzerinden satın aldığım ya da ücretsiz olarak projeme eklediğim bir kalıp üzerinde ufak bir ekleme ya da güncelleme nasıl yapabilirim?

Pazaryeri üzerinde herhangi bir kalıbı satın aldığınızda ya da ücretsiz olarak projenize eklediğinizde ilgili kalıp **"Kalıplar"** menüsü altındaki **"Kurulan Kalıplar"** menüsüne eklenmektedir. Yeni bir kalıp eklerken kullanıcı hesabınızda kayıtlı kalıpları kopyalayarak yeni bir kalıp oluşturabilirsiniz. Yeni bir kalıp eklerken üzerinde güncelleme yapmak istediğiniz kalıbı seçip gerekli güncellemeleri yapabilirsiniz. Yapmış olduğunuz güncellemelerin üretilen kaynak koda yansıması için orjinal kalıbı projenin kalıplar sayfasından kaldırıp, sizin üzerinde değişiklik yaptığınız kalıbı projenin kalıpları arasına eklemeniz gerekmektedir.

<div class="panelize-infobox infobox-warning">
    <p>
        <strong><i class="fas fa-exclamation-triangle"></i> Uyarı:</strong>
    </p>
    <p>Satın alınan ya da ücretsiz olarak projenize eklediğiniz bir kalıbı kopyaladıktan sonra yeni oluşturduğunuz kopya kalıp ile ilgili tüm sorumluluğu kabul etmiş olduğunuzu unutmayınız.</p>
</div>