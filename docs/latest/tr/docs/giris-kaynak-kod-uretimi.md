---
id: giris-kaynak-kod-uretimi
title: Kaynak Kod Üretimi
---

<a id="aHeaderMenuAnchor" data-header-menu="Docs"></a>

Projenizi oluşturup; kaynak kod üretimi yapacağınız kalıpları seçip; son olarak proje modelinizi oluşturduktan sonra kaynak kod üretim aşamasına geçebilirsiniz.

<div class="panelize-infobox infobox-info">
    <p>
        <strong><i class="fas fa-info-circle"></i> Not:</strong>
    </p>
    <p>Kaynak kod üretim süresi, seçilen kalıpların sayısına, içeriğine (şablonlar, statik dosyalar) ve proje modelinin büyüklüğüne göre farklılık gösterebilmektedir. Kod üretimi, orta büyüklükteki projeler için ortalama 2-3dk. sürmektedir.</p>
</div>

1. Sol tarafta bulunan **"Kaynak Kod"** menüsüne tıklayıp; kaynak kod sayfasını açınız.
2. Proje kalıplarında ve/veya modelinde bir değişiklik yapıldığında kaynak kod sayfası açılır açılmaz yeni kod üretim bildirimi gösterilerek kaynak kod üretimi gerçekleştirilir. Kaynak kod üretimini elle başlatmak için sayfanın sağ üst tarafında bulunan **"Şimdi Üret!"** düğmesine basabilirsiniz.
3. Kaynak kod üretimi başladıktan bir süre sonra sayfa yeniden yüklenecektir. Kaynak kod üretim işlemi arkaplanda devam edebilir.
4. Kaynak kod üretim işlemi devam ederken sayfanın sağ üst tarafında **"Üretiliyor..."** bildirimi yanıp sönecektir. Kaynak kod üretim işlemi tamamlandıktan sonra sağ üst taraftaki bildirim **"Üretildi"** olarak güncellenecektir.
5. Kaynak kod üretim işlemi tamamlandıktan sonra sayfanın orta bölümünde -seçilen kalıplara göre oluşturulmuş- kaynak kod dosyaları listelenecektir. Listedeki dosyaların üzerine tıklandığında metin tabanlı dosyaların içeriği gösterilecektir. Listedeki dizinlere tıklandığında dizin içeriği listelenecektir.
6. Kaynak kodların tümünü tek bir .zip uzantılı dosya biçiminde indirmek için sağ üst tarafta bulunan **"İndir (.zip)"** düğmesine basabilirsiniz. İndirme işleminiz kısa bir süre içinde başlayacaktır.

<div class="panelize-infobox infobox-info">
    <p>
        <strong><i class="fas fa-info-circle"></i> Not:</strong>
    </p>
    <p>Eğer proje için Kod Deposu ve Sunucu tanımları yaptıysanız, kaynak kod üretim işleminden hemen sonra proje için belirlenen kod deposu ve sunuculara üretilen kaynak kod dosyaları otomatik olarak aktarılacaktır.</p>
</div>