---
id: giris-ilk-projemiz
title: İlk Projemiz
---

<a id="aHeaderMenuAnchor" data-header-menu="Docs"></a>

Pyronome kullanıcı hesabınızı oluşturup; giriş yaptıktan sonra aşağıdaki adımları izleyerek ilk projenizi oluşturabilirsiniz:

## Projenin Oluşturulması

Kullanıcı hesabınızı oluşturduktan sonra ilk giriş işleminden sonra, doğrudan yeni proje oluşturma sayfasına yönlendirileceksiniz. Aşağıdaki adımları izleyerek ilk projenizi oluşturabilirsiniz:

1. Projenizin **"Ad"** bölümüne proje adını giriniz.
2. Projenizin **"Başlık"** bölümüne, projenizi diğer projeler arasında ayırt etmenizi sağlayacak bir başlık giriniz. Proje başlığı için herhangi bir kısıtlama bulunmamaktadır.
3. Daha sonra **"Proje Oluştur"** düğmesine basınız. Herhangi bir hata oluşmazsa projeniz oluşturulacak ve **"Projeler"** sayfasında yeni oluşturduğunuz proje gösterilecektir.
4. Projenizin başlığı üzerine tıklayarak proje sayfasını görüntüleyebilirsiniz.

<div class="panelize-infobox infobox-warning">
    <p>
        <strong><i class="fas fa-exclamation-triangle"></i> Uyarı:</strong>
    </p>
    <p>Proje adı ile ilgili olarak aşağıdaki ölçütlere dikkat edilmelidir:
    <ul>
        <li>Sadece İngilizce karakterler içermelidir.</li>
        <li>Boşluk ve sekme karakterlerini içeremez.</li>
        <li>En az üç karakter uzunluğunda olmalıdır.</li>
        <li>Noktalama işareti olarak sadece orta çizgi "-" ve alt tire "_" karakterleri kabul edilmektedir.</li>
        <li>Sayı, orta çizgi "-" ve alt tire "_" ile başlayamaz.</li>
    </ul></p>
</div>

## Kalıplarının Belirlenmesi

Kalıplar, projenin modelini ve üretilecek proje kaynak kodlarının içeriğini belirleyen bileşenlerdir. Bir proje içinde birden fazla kalıpla kaynak kod üretim işlemi gerçekleştirilebilir.

<div class="panelize-infobox infobox-info">
    <p>
        <strong><i class="fas fa-info-circle"></i> Not:</strong>
    </p>
    <p>Teknoloji bağımsızlığı, güncelleme kolaylığı, çatı ve kütüphane çeşitliliğini sağlamak amacıyla kalıplar, mantıksal seviyelere bölünmüştür (Örn. arkayüz, önyüz ve uygulama kalıpları). İhtiyaçlarınız doğrultusunda kalıpları birlikte kullanarak kullanıma hazır uygulamalar üretebilirsiniz.</p>
</div>

Proje için kalıp seçimi yapılmamışsa, proje sayfası gösterildiğinde otomatik olarak kalıp kurulum sayfası gösterilecektir.

1. Kalıp kurulum penceresinden, projeniz için kullanmayı düşündüğünüz teknolojilere göre kalıpları seçebilirsiniz. Kalıpları bulmak için sağ tarafta bulunan filtreleri kullanabilirsiniz.
2. Ücretsiz kalıplar için, her kalıbın satırının sağ tarafında **"Kur"** düğmesi gösterilmektedir. Ücretli kalıplar için **"Satın Al"** düğmesi gösterilmektedir. **"Kur"** ya da **"Satın Al"** düğmesine basarak kalıbı projenize dahil ediniz. Kalıpla ilgili daha detaylı bilgi almak için **"Daha Fazla Bilgi"** bağlantısına tıklayabilirsiniz.
3. Eklemek istediğiniz başka kalıplar varsa; aynı şekilde bu kalıpları da projenize dahil edebilirsiniz.
4. İhtiyaç duyduğunuz tüm kalıpları ekledikten sonra, kalıp kurulum penceresinin alt tarafında bulunan **"Model"** düğmesine basarak projenin modelini oluşturmaya başlayabilirsiniz. 

<div class="panelize-infobox infobox-info">
    <p>
        <strong><i class="fas fa-info-circle"></i> Not:</strong>
    </p>
    <p>Proje modeli seçilen kalıplara göre farklılık gösterebilmektedir.</p>
</div>

## Modelin Oluşturulması

İhtiyaç duyduğunuz kalıpları projenize dahil ettikten sonra, kaynak kod üretim adımına geçmeden önce proje modelini belirleyebilirsiniz. Bazı durumlarda proje kalıbı proje modeli de içerebileceği için bu adımı atlayabilirsiniz.

Proje model sayfası açıldığında, proje modelinin kolay bir biçimde oluşturulmasını sağlayan form gösterilecektir. Bu form yardımıyla proje modeli oluşturulabilir. Daha önceden de belirtildiği gibi proje modeli, seçilen kalıplara göre farklılık gösterebilmektedir. Proje modelinin nasıl oluşturulacağını seçmiş olduğunuz kalıpların Pazaryeri üzerindeki sayfalarından öğrenebilirsiniz.

Bu aşamadan sonra, projemiz için kaynak kod üretme aşamasına geçebiliriz.